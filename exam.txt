Min mamma brukar säga att jag föddes med boken i handen men det är inte riktigt hela sanningen. Mina föräldrar brukade alltid läsa för mig när jag var liten och för mig var det dagens höjdpunkt att få lägga sig i sängen med pappa eller mamma för att ännu en gång få falla ner i den kyliga vintern i Narnia eller få följa med Laura Ingalls till det lilla huset på prärien. För mig finns det någonting helt magiskt i att få flyta bort ifrån vardagen ett tag och få gå i någon annans stövlar, en upplevelse som jag lärt mig att alla inte har haft möjligheten att dela. 
2012 så läste endast 35% av föräldrar för deras barn (Läsrörelsen, 2012) vilket förväntas vara under 30% idag. Det här är hemska siffror när man tänker på vad böckerna ersatts av. Är det någonting man märker av med barn idag är det att 9 av 10 gånger ser man dem med en skärm i händerna och det här verkar börja från en ung ålder. Min godnattstund där en förälder introducerar sin son eller dotter till magiska värdar och nya perspektiv har ersatts med att trycka kasta dit en Ipad och ett ljudlöst ”lycka till” till ett barn som nyss blivit introducerad till en skärm som är lika beroendeframkallande som tungt heroin. 73% av personer medger att dem får panik när dem är utan deras telefon och många kan även få sensationen av en vibrerande mobil även om den inte är där, låter inte det här som ett missbruk så vet jag inte vad som gör det. Det är främst det konstanta bombarderandet av dopaminrusher som gör detta missbruk så förödande. Ett barn kan idag ha en så dålig koncentrationsförmåga att dem knappt kan läsa mer än någon rad innan deras hjärna skriker efter en dopaminkick vilket oftast leder till att man tar upp mobilen. För att vara helt ärligt är jag inte så annorlunda själv. 
Det var nog inte förrän tidigare i år som jag märkte att jag själv hade börjat lida av samma problem. Jag märkte att mina fingrar på något sätt drogs som av en magnet till mobilen när jag inte hade något att göra. Jag tog upp en app och gjorde någonting helt meningslöst bara för att fördriva tiden och få den här dopaminkicken. Är det så här jag vill spendera mina dagar? Min gamla samhällslärare brukade skämtsamt säga åt oss att lägga undan våra ”slavdrivare” under lektionen och då brukade det låta som ett kul skämt men nu börjar jag se parallellerna allt tydligare. Är jag bara en slav åt min mobil? Om jag inte känner att jag får någonting av det jag kollar på utan bara kollar för att mobilen vill det, är jag då inte lite av en slav till min mobil. Ja visst, man kan intala sig själv att man kan sluta när som helst men fingrarna dras ändå tillbaka av den där magneten som en alkoholist som söker sig tillbaka till vinskåpet. Det var då jag fick nog. Jag tog bort alla appar och spel som jag märke att magneten drog mig till och bestämde mig för att om jag inte hade något att göra så var det just ingenting som jag skulle göra tills att jag kom på något ”riktigt” att göra. Det var vid denna punkt jag återfann böckerna. Böckerna var den perfekta ”dopamin-detoxen”. Där jag brukade ta upp mobilen och skrolla tog jag nu upp en bok. På bussen, innan sängen och ibland, när man var tvungen att sluta på en sådan här uppjagande cliffhanger tog jag upp boken bara för att läsa klart ett till kapitel. 
Det är klart att jag ibland finner mig själv scrollande genom mobilen någon gång ibland men jag är evigt tacksam över att min resa till att övervinna mitt dopaminmissbruk har lätt mig tillbaka till böckerna och den magiska känslan av att falla ner i böckernas värld.  
